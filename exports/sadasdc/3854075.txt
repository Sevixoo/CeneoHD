ID:3854075
AUTHOR:SgtD
Score:5/5
IsRecomended:true
Summary:Po Sony Xperia Z2 a ostatnio LG V10 nie myślałem, że znajdę jeszcze lepszą fotosłuchawkę. Niestety, V10 po miesiącu użytkowania dość szybko się rozładowywał (po naładowaniu wystarczał jedynie na 4 godziny z włączonym GPS-em, bluetooth, aktywny modem GSM LTE, muzyka, endomondo i wyłączony ekran) więc musiałem znaleźć lepszego rozwiązania. To prawda - wielokrotnie widziałem Galaxy S7 w sklepie ale jego cena skutecznie mnie odstraszała. Wkońcu jednak pojawiła się opcja abonamentu więc nawet nie patrzyłem na inne telefony. W przeszłości miałem już S3, potem S4 więc bez problemu odnalazłem się w S7. To co mnie zaskoczyło od początku instalacji aplikacji w nowym Galaxy to ogromna płynność systemu. Działało to jak masło i żadnych zwiech interfejs Samsunga nie prezentuje aż do teraz. Po ukończeniu instalacji nadszedł czas na testy. Pierwszym sorawdzającym wydajność było oczywiście odtwarzanie timelaps-ów w 4K. Jakość video - żyleta. Kolejny test to aparat fotograficzny. Z racji, że zdjęć smartfonami robię sporo więc byłem ciekaw - jak wyjdzie ujęcie macro oraz nocą jedynie przy 12 MP? Bez statywu, z ręki zrobiłem dwa przykładowe zdjęcia (liścia z kroplą wody oraz podczas jazdy samochodem jako pasażer). Po otworzeniu zdjęć byłem pod ogromnym wrażeniem. Ostrość i odzworowanie kolorów niesamowite co widać na załączonych obrazkach. Momentalnie więc zrozumiałem, że Samsung wykonał kawał dobrej roboty i z aparatu jestem zadowolony. Ale S7 nie wziąłem tylko dla aparatu ponieważ Galaxy ma również moduł LTE-A kategorii 9 więc umożliwia korzystanie z szybkiego internetu (np. Play 4 Ultra). Jak to działa? W Warszawie w kilku miejscach można pobierać dane z prędkością blisko 150 Mbps i wysyłania 20 Mbps (toż to lepiej niż daje mi UPC czyli 100/10). Oczywiście poza wydajnością i szybkością ważny jest również czas pracy. Tu także zrobiłem test i włączyłem kilka koncertów w 4K (jeden po drugim) przy rozświetlonym na maksa wyświetlaczu i generowaniu muzyki po bluetooth. S7 rozładowała się po 9 godzinach (sic!) więc co tu więcej mówić? Przy normalnym użytkowaniu S7 będzie spokojnie działać 2 dni a może więcej? (kolejne testy są robione). Warto też wspomnieć o czymś czego wiele osób pomija w swoich recenzjach czy opiniach o flagowym Galaxy. S7 posiada komunikację ANT+ czyli można sparować go z zegarkami Garmina (np. przesyłać treningi do Endomondo). Druga ważna informacja to to, że aparat zapisuje zdjęcia w RAW-ach czyli daje pole do popisu fanom fotografowania. Na pokładzie S7 jest również barometr, optyczny pulsometr i odporność na zalanie czy zakurzenie. Ok a ładowanie? Do dyspozycji mamy szybkie ładowanie przewodowe (90 minut) lub bezprzewodowe (120 minut). Sumarycznie po kilku dniach zabawy z S7 nie stwierdziłem żadnego zawieszania interfejsu (mam Androida 6.0.1), transmisja gsm LTE-A działa bez zarzutu, gps lokalizuje bezbłędnie (jest również glonass i beidou czyli chiński satelitarny system nawigacyjny), słuchawki czy głośniki bluetooth pracują fantastycznie (nic nie zrywa a jakość jest wzorowa bo wiedzmy, że w ustawieniach dźwięku jest korektor graficzny), gry typu Need For Speed płynnie i tak samo płynnie filmy w wysokiej jakości. Przy 120 aplikacjach na codzień mam 2,1 GB wolnego RAM z 3,5 GB (500 MB jest zarezerwowane dla systemu) więc wszystko działa pięknie. Obudowa S7 wygląda cudownie ale polecam zakupić porządne etui typu Supcase. Wasza słuchawka dłużej wyglądać będzie jak nowa a przy cenie kilku tysięcy za S7 jest to ważne. Pozdrowienia,
Advantages:
Disadvantages:
LikesCount:51
DislikesCount:16
CreateDate:2016-07-31 16:25:27