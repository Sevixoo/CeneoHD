ID:4288601
AUTHOR:xman1234
Score:5/5
IsRecomended:true
Summary:Zanim kupiłem Samsung Galaxy S7 32GB zadałem sobie pytanie "jakiego urządzenia oczekuje?". Wcześniej używałem smartfonów Galaxy i doskonale znałem ich zalety i słabe strony. Przede wszystkim oczekiwałem urządzenia niezawodnego, gotowego to sprawnego działania w każdych warunkach i w każdym momencie. Nie zawiodłem się w tej kwestii i uważam, że inżynierom Samsunga udało się w końcu poprawić to z czego nie byli zadowoleni klienci. W efekcie otrzymałem bardzo wydajne urządzenie z rewelacyjnym ekranem, doskonałym aparatem, bardziej pojemną od poprzedniego modelu baterią, slotem na kartę microSD. Ekran jak to u Samsunga robię wrażenie. Szczególnie w trudnych warunkach, przy pełnym słońcu jest zawsze czytelny i bije całą konkurencję. Na pochwałę zasługuje również odporność na zarysowania dzięki Gorilla Glass. Galaxy S7 to smartfon wybitnie fotograficzny. Jakość zdjęć, szczególnie w słabym oświetleniu robi wrażenie biorąc pod uwagę tak małą matrycę. Przy dobrym świetle jakość zdjęć jest znakomita i co ważne aparat działa błyskawicznie. Zarówno uruchamianie jak i łapanie ostrości. To wszystko powoduje, że w kieszeni mam bardzo użyteczny i nowoczesny aparat, który z całą pewnością może zastąpić mniej zaawansowane kompakty. Podobnie jest z jakością filmów. Świetnie spisuje się optyczna stabilizacja, autofocus nadąża nawet przy szybkiej akcji a jakość obrazu, szczegółowość jest na bardzo wysokim poziomie. Jest jeszcze coś co wyróżnia aparat w S7 czyli świetne oprogramowanie i tryb zaawansowany, który przydaje się wszystkim użytkownikom z zacięciem do fotografowania. Bardzo jasny obiektyw i większy rozmiar pikseli w matrycy przyczyniły się na lepszą jakość zdjęć robionych słabym oświetleniu czyli praktycznie zawsze w pomieszczeniach. Od kiedy mam Galaxy S7 to większość codziennych zdjęć wykonuje flagowcem Samsunga a lustrzankę zabieram tylko kiedy potrzebuje najwyższej jakości zdjęć lub innych ogniskowych. Aparat w S7 i ekran to nie jedyne mocne punkty tego telefonu. Galaxy S7 posiada wszystkie najnowsze rozwiązania jeśli chodzi o łączność. Szybki modem LTE, NFC i energooszczędny moduł BT, który doskonale sprawdza się w codziennej łączności z inteligentnymi zegarkami. Jeśli chodzi o wydajność i ogólną szybkość działania to również widać poprawę w porównaniu z poprzednikiem. Wszystko chodzi płynnie i szybko a potężna konfiguracja nie zawiodła mnie w żadnej aplikacji ani grze. Oczywiście przy dużym obciążeniu bateria znacznie szybciej domaga się ładowania, ale od czego jest funkcja szybkiego ładowania oraz ładowanie indukcyjnego. Szczególnie ten drugi rodzaj ładowanie bardzo przypadł mi do gustu a ładowarka indykcyjna jest stałym elementem mojego biurka. W ten sposób telefon jest ciągle ładowany i choć najnowsze modele Galaxy posiadają tryb bardzo małego zużycia, to w praktyce nigdy nie musiałem z niego korzystać. Pomijając wszelkie benchmarki, wykresy i mało mówiące przeciętnemu użytkownikowi liczby to mogę śmiało polecić S7. Samsung stworzył telefon kompletny nie zapominając o wyglądzie, dobrych materiałach a mocna konfiguracja oraz doskonały aparat i ekran sprawiają, że jego użytkowanie to czysta przyjemność.
Advantages:
Disadvantages:
LikesCount:1
DislikesCount:0
CreateDate:2016-12-15 15:21:45